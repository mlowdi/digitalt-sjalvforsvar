**Eller, introduktion till digitalt feministiskt självförsvar**

# Introduktion
Din partner har alltså visat sig vara ett svin, och är nu ditt ex. Problemet är att hen inte vill acceptera det.

Du kanske vet sedan innan att hen inte kommer acceptera att du lämnar henom. Eller så visar det sig de första minuterna, eller timmarna, eller dagarna. För den här texten tänker jag förutsätta att du visste sedan innan, eller att det blev uppenbart samma ögonblick som du sa åt henom att dra åt helvete.

Jag har strukturerat den här texten efter vad jag skulle rekommendera de första 24 timmarna, de första dagarna, den första veckan och den närmsta tiden. Jag förutsätter *inga* förberedelser och *ingen* förkunskap från din sida, men däremot att ditt ex har hyfsade tekniska förkunskaper, har haft tid att förbereda sig (den här sortens beteende kommer sällan som en överraskning) och dessutom en budget som tillåter inköp både i förväg och efter.

Jag förutsätter att du har en smartphone och är "normalt" aktiv på sociala medier.

# De första 24 timmarna
Gå offline. Skriv ner de viktigaste numren ur din telefonbok och stäng av din telefon. Den kan bero i några dagar. Har du 4-500 som du inte måste lägga på någonting annat, ta dig till närmsta större elektronikbutik och köp en liten billig telefon och ett kontantkort. (Eller se om en vän har en telefon att avvara; kontantkort kan ofta hittas billigt i små tobaksaffärer.)

Om du måste gå online, använd en väns dator eller en offentlig dator på ett bibliotek, 7-11 eller liknande. Kom ihåg att inte göra bankärenden eller nåt annat som involverar personuppgifter från offentliga datorer!

Ta hand om dig själv. Sätt dig i säkerhet. Meddela de som behöver veta.

Om du behöver, ta kontakt med polisen eller lämplig *jour. Har våld, hot om våld eller nåt annat som känts riktigt obehagligt varit inblandat är det till och med viktigt att du gör det så snart du kan.

# De första dagarna

## Säkra dina konton

# Den första veckan

## Säkra dina saker

# Den närmsta tiden

## Skydda dig framöver